---
layout: post
title: Valoarea întrebărilor
date: 2020-02-09 13:19 +0200
author: Vlad GURDIGA
---

O idee importantă care a ieșit la iveală [în emisiunile lui Дима Зицер][1], este aceea că atunci cînd luăm decizii legate de educația copiilor noștri e bine să ne întrebăm sincer „_Care e scopul acestui lucru?_”, chiar și în legătură cu lucrurile pe care le credem evidente și indiscutabile.

[1]: https://www.youtube.com/user/mayaktv/search?query=Любить+нельзя+воспитывать

Scopul acestei exercițiu nu este neapărat să verificăm dacă avem _răspunsul corect_ — scopul acestui exercițiu este de a ne asigura că _avem un răspuns clar_, și nu, doamne ferește, mergem încolo doar pentru simplul motiv că toată lumea merge încolo, sau pentru că e la modă.

Chiar dacă fiecare persoană are o listă personală de idei de verificat, am să enumăr cîteva pe care le-am auzit frecvent în conversațiile despre homeschooling:

- Pentru ce merge lumea la școală sau la grădiniță?
- Ce înseamnă socializarea?
- Pentru ce e nevoie socializare?
- În ce cantitate are cineva nevoie de socializare?
- Cum învață homeschoolerii chimia de clasa a 8-a?

Repet, mai important decît să căutăm un răspuns „corect” la aceste întrebări, este important să ni le punem și să ne gîndim la fiecare din ele. Claritatea care vine din acest exercițiu ne va da sigurața de care avem nevoie de-a lungul drumului pe care îl alegem, oricare ar fi el.

Am luat mai sus cuvîntul _corect_ în ghilimele pentru că de fapt — după cum ușor ne convingem cînd începem să ne gîndim la aceste lucruri — calificativul „corect” nu este aplicabil la multe din aceste întrebări, și în loc de răspunsul corect e mai bine să căutăm răspunsul potrivit pentru familia noastră, pentru fiecare dintre copiii noștri.
