---
layout: post
title: Cum insuflăm copiilor valori?
date: 2019-06-30 22:52 -0700
author: Vlad GURDIGA
---

De multe ori, noi ca părinți, avem dorința să expunem copiii noștri la lucrurile
pe care noi le credem importante, să le insuflăm valorile noastre. E aproape
o obligație morală pe care ne-o asumăm. 🙂

Și s-ar părea că intenția asta vine în contradicție cu principiul de a nu impune
sau obliga copilul, pentru că asta evident nu funcționează: n-ai cum să dai
cuiva valori cu de-a sila. 🤷🏻‍♂️

Bine, dar atunci cum? 🤔

Sfatul pe care-l dă [Meredith Novak](http://sandradodd.com/meredithnovak/) mi
s-a părut rezonabil: Pur și simplu trăiește-ți valorile. Copilul fiind în
imediata apropiere, le va absorbi dacă va vedea că ele te fac fericit. 🤓

Îi poți insufla obișnuința de a mînca sănătos dacă singur faci asta. Îi poți
inspira o atitudine respectuoasă față de oamenii din jur doar dacă singur faci
asta. Îi poți inspira o atitudine pozitivă față de viață doar dacă singur o ai.
Logic. 🤔

PS: Îmi place această metodă și pentru că are ca efect secundar și verificarea
acelor valori pe pielea proprie. Adică s-ar putea întîmpla așa ca unele dintre
acele valori să le vrem pentru ei dar nu și pentru noi, și asta ar fi un semn de
întrebare foarte sănătos. 😉
