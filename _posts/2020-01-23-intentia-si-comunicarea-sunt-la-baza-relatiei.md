---
layout: post
title: Intenția și Comunicarea sunt la baza Relației
date: 2020-01-21 21:50 +0200
author: Vlad GURDIGA
---

Homeschooling-ul nu poate funcționa fără construirea unei relații bune între membrii familiei.

Chiar și fără homeschooling, ca părinți ne dorim o relație foarte bună cu copiii noștri. Dar această relație nu apare de la sine, ea necesită intenție și comunicare. Am zis „intenție” pentru că comunicarea de multe ori necesită efort considerabil, și fără o intenție clară vom fi tentați să renunțăm atunci cînd ne e greu.

Comunicarea poate fi dificilă pentru că, pe de o parte necesită noi să ne exprimăm clar, și pe de altă parte să ascultăm și înțelegem cealaltă persoană. Încă o nuanță care face comunicarea dificilă este că uneori nu găsim modalitatea *potrivită* pentru a ne exprima. Am zis „potrivită” pentru că felul în care ne exprimăm trebuie să se potrivească pentru ambele părți. Adică, un cuvînt sau o expresie poate părea clară și plină de sens pentru mine, și poate fi confuză pentru cealaltă persoană, și de aceea trebuie să fiu atent și să încerc să-mi dau seama dacă cealaltă persoană m-a înțeles. Datorită diferenței de vîrstă și experiență, asta este și mai des valabil pentru comunicarea între părinți și copii.

Comunicare cu puține dificultăți este un semn că relația se îmbunătățește, și este o bază bună pentru a o crește și menține de-a lungul timpului.

Succes! 🙂

\* * *

Acest articol a fost publicat inițial la 22.01.2020 pe grupul [“Homeschooling în
Moldova de la A la Z”][1] unde publicăm informații despre cum trecem la
Homeschooling.

[1]: https://www.facebook.com/groups/Homeschooling.in.Moldova.de.la.A.la.Z/learning_content/
