---
layout: post
title: Cum obțin homeschoolerii diplomă?
date: 2018-07-21 15:34 +0300
author: Vlad GURDIGA
excerpt_separator: <!-- excerpt -->
---

O altă întrebare care o auzim frecvent la [întrunirile din fiecare
miercuri](https://www.facebook.com/events/173617086816852/)
este: _Dacă facem homeschooling, cum obținem diplomă de studii?_

Să începem cu începutul: pentru ce au oamenii nevoie de diplome de fapt?
<!-- excerpt --> — În general, oamenii vor să obțină o diplomă cu idea că asta le va
aduce un loc de muncă mai bun, și da, pînă acum 20 de ani, asta era un mod de
a obține un loc de muncă, într-o mai mare parte la instituțiile de stat. În
ultimii 20 de ani însă, piața de muncă s-a schimbat radical, și oamenii obțin
locuri de muncă foarte bune fără diplomă.

Un exemplu bun este domeniul IT (din care vin și eu), unde personalul este
selectat tot mai mult pe baza cunoștințelor și aptitudinilor — și diplomele au
devenit o formalitate care nu au nici pe departe un rol decisiv. E mult mai
important să demonstrezi aptitudini, care de obicei se verifică la fața locului
pe durata interviului de angajare.

Și dacă ne gîndim din punctul de vedere al angajatorului, care persoană am
prefera să angajăm: una care are diplomă de studii, sau una care demonstrează
aptitudinile de care avem nevoie? Răspunsul este evident — și același
raționament se aplică indiferent de genul de organizare sau domeniu.

Sunt o mulțime de moduri prin care putem acumula experiența și aptitudinile
necesare, printre care cele mai simple ar putea fi proiecte proprii, sau la
proiecte de voluntariat:

* Dacă vreau să ajung constructor de mobilă, pot să-mi fac pentru uz personal
scaunul, biroul, noptiera, sau orice altceva.
* Dacă vreau să mă fac programator, pot să construiesc de sine stătător un site
e-commerce, sau o rețea socială, care ar puta demonstra ce pot face mai mult ca
orice altă dimplomă.
* Dacă vreau să învăț chimie, dans, sau engleză, pot merge al un cerc unde să
învăț și bazele, și să practic și să dezvolt ce știu deja.

Să ne gîndim și din altă perspectivă: pentru ce avem nevoie, noi, adulții, de un
loc de muncă? — Pentru ca să putem asigura masă și casă familiei noastre, și da,
să te angajezi cu contract de muncă la cineva, este un mod de a aduce bani în
casă. Rezonabil, dar nu este _unicul_ mod.

Atît în industria IT, cît și în construcție, agricultură, muzică și
divertisment, organizări de evenimente, inginerie electrică sau de alte feluri,
se practică tot mai mult lucrul per-proiect: nu se face un contract de angajare,
ci se face un contract pentru un volum de lucru. În ultimii 20 de ani, această
formă de antreprenoriat au devenit un mod tot mai atractiv de a interacționa pe
piața de muncă, și de diplomele de studii se aude tot mai rar, sau deloc.

Cum v-a funcționa piața de muncă peste încă 10–20 de ani? — E greu de prezis,
dar tendința e clar una în care diplomele vor avea o importanță tot mai mică, și
poate este cazul să ne gîndim în schimb: _Cum să ajut copilul meu să-și găsească
lucrul care îi place să-l facă într-atît de bine, încît să vrea cineva să-l
plătească pentru asta?_
