---
layout: post
title: Matrița copilăriei
date: 2020-03-11 10:20 +0200
author: Vlad GURDIGA
---

O problemă care o văd ades este că părinții, și adulții în general la noi, se comportă diferit cu copiii, vorbesc cu ei diferit, parcă într-o altă limbă, mai „copilărește”, și asta mi se pare o atitudine păguboasă pentru că duce la aceea că copii își crează o înțelegere greșită despre cum funcționează lumea.

Această lume iluzorie pe care o crează părinții are ades mult mai multe reguli decît lumea reală. Copiii mai insistenți, găsesc punctele slabe din această lume și le exploatază. Adulții numesc aceste incidente „manipulare” — ceea ce este ironic dacă ne gîndim că părinții construiesc o întreagă lume iluzorie pentru ei pentru a-i controla, un fel de Matrix al copilăriei.

Desigur părinții construiesc această lume iluzorie pentru copii cu inteții bune: să-i ferească de greutățile vieții reale. Problema este că pe măsură ce trece timpul, tot părinții, cer de la copii să înțeleagă cum funcționează viața reală, să fie responsabili față de sine și față de cei din jurul lor, și la un moment dat chiar îi expulzează cu forța în lumea reală, ceea ce aduce multă suferință copiilor pentru că ei nu sunt pregătiți. Desigur suferința copiilor, ne doare și pe noi ca părinți pentru că noi ne dorim ca ei să poată reuși în viață.

Mie-mi pare că ar fi mult mai ușor și pentru copii, și mai ales pentru părinți, dacă de la bun început ne-am atîrna față de copii exact așa cum ne-am atîrna față de adulți: niște adulți de dimensiuni mai mici, care din cauza lipsei de experiență încă nu înțeleg multe lucruri, dar, sunt foarte dornici să înțeleagă. La început ar putea fi foarte dificil să comunicăm cu ei în această manieră, dar în timp, ei învață tot mai multe lucruri, și de la o vreme nu numai că o să putem conversa cu ei într-o limbă normală, dar și ei o să vină cu idei și soluții la problemele și nevoile lor de zi cu zi, și uneori și la nevole noastre ale părinților.

Mai important însă este că crescînd copiii astfel, le permitem să se adapteze treptat la realitatea vieții lor care crește și ea în timp, excludem crearea lumii iluzorii și manipulările reciproce.
