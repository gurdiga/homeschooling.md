---
layout: post
title: Socializarea copiilor
date: 2021-02-18 09:32 +0200
author: Diana CHICU
excerpt_separator: <!-- excerpt -->
---

Întreabă o mămică:

> Buna, puteți să imi recomandați o carte la tema socializarea copiilor? Eu stau cu copilul meu acasa și nu am timp să îi ofer socializare. Și mă simt vinovată. La cursuri toți repede se îmbracă și fug acasa și nu are cu cine socializa. Vă rog, cine poate să mă ajute.

<!-- excerpt -->

Răspuns:

1. Ieșiți la terenurile de joacă după 15:00-16:00, cînd timpul permite. Acuma cît e frig, la spații de joacă cu plată, în special în weekend sunt foarte mulți copiii.

2. Alegeți cursuri sau centre de dezvoltare care nu pun accent pe performanță, care vor sa demonstreze că nu în zadar își iau banii.

3. Deja că merge undeva, deja este socializare.

4. Copilul cere sau dumneavoastră credeți că nu este îndeajuns? De multe ori copiilor le ajunge ce este, părinții au un model în minte, un standard, la care ar fi bine să renunțe.

5. În plus, noi ființele umane, avem nevoie de socializare, dar găsiți doza optimă pentru copil, pentru că pentru fiecare e individual.

6. De multe ori copii nu au nevoie de socializare, cît se plictisesc că nu au ocupațiile lor preferate, nu au hobby, nu știu ce le place să facă. Cînd copilul are toate astea, credeți din experiența mea, socializare devine încă una din multe alte ocupații la alegere.

7. Daca deja are 1 sau 2 prieteni cu care se împacă, organizați sa vină în ospeție, cîteodată peste noapte, sau la o pizza, sau un teren de joacă împreună. Noi de fapt, maturii la fel, comunicăm mai strîns cu 1 sau 2 persoane, rar cînd reușim cu mai multe. De ce credeți că la copiii ar fi altfel!?!

8. Simțul vinovăției este o emoție impusă/insuflată din exterior. Este că și cu o cană pe care nu o speli seara pentru că ești foarte obosita și decizii pe o lași pe dimineața, pentru că abia te ții pe picioare. Și doar cînd cineva îți spune „Pai chiar nu ai găsit 2 minute sa speli o cană?” ne trezește simțul vinovăției, care nu este o emoție firească pentru noi. Noi avem conștiința (совесть), care este un indicator din interior care ne spune ce e bine și ce e rău. Și o cană care nu este spălată imediat nicidecum nu face rău nimănui, dimpotrivă, evităm și iritare atunci cînd din ultimele puteri cu ură o spălăm doar că sa nu spună nimeni nimic. Persoanele care de obicei trezesc în noi simțul vinovăției sunt manipulatori și agresori, care nu le pasă de fapt de noi, nu le pasă cît de obosit ar putea fi o persoana, că sa nu fie în stare să spele o cană, și cu ce ar putea contribui că data viitoare oboseala sa nu ajungă la un așa nivel.

9. Organizați grupuri de copii de sine stătător cu alte mămici.
