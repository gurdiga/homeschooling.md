---
layout: post
title: Cum fac homeschooling dacă nu am studii pedagogice?
date: 2018-12-03 11:18 +0200
author: Vlad GURDIGA
---

Nu e nevoie de studii pedagogice pentru a vă educa copilul. Dacă sunteți
o persoană împlinită, vă orientați în viață, și aveți o relație bună cu copilul
dumneavoastră, asta e suficient. Pedagogii sunt la postul de muncă, și sunt
pregătiți pentru a „manevra” 20–30 de copii cu scopul de a parcurge programul de
studii.

Scopul **Educației** este de a crește copilul în așa fel ca să-și dezvolte
cunoștințe, intuiții, aptitudini și atitudini suficiente pentru a-și găsi
împlinirea, și pentru a se putea adapta.

În ceea ce ține de formarea copilului ca persoană, dacă părintele are cunoștințe
și aptitudini suficiente pentru a duce o viață împlintă, atunci cu dragoste și
răbdare va putea transmite aceste cunoștințe și aptitudini și copilului său
— probabil mai bine decît un învățător cu studii pedagogice — și poate să-și
ajute și ghideze copilul ca și el să-și găsească și urmeze vocația. Pentru un
părinte asta e prioritatea numărul unu, iar pentru un pedagog, e un post de
muncă.

Oricare ar fi vocația, orice lucru iese cel mai bine bine atunci cînd îl faci cu
interes și plăcere. Orice meserie se schimbă de-a lungul timpului, și de aceea
pentru orice meseriaș e important să țină pasul cu aceste schimbări. În cazul la
un mecanic auto, se schimbă tehnologiile mașinilor; în cazul unui doctor, se
schimbă procedurile, instrumentele, tehnologiile, medicamentele. Asta e valabil
pentru orice domeniu de activitate: agricultură sau comerț, design sau
tehnologii informaționale, administrație sau vestimentație, gastronomie sau
astronomie. De asta, e important ca copilul să aibă posibilitatea de a explora
liber și nestingherit diferite interese; de obicei în școală asta nu se întîmplă
pentru că acolo există orar fix și curiculă predefinită. În familie asta e mai
ușor de practicat.

Un om poate avea o singură meserie toată viața, sau și-o schimbă dacă nu mai
este un actuală; și de aceea, pentru orice persoană e important să poată
explora, aprecia opțiunile, și alege o meserie. Foarte puține meserii necesită
mai mult de un an, doi, sau trei de practică pentru a ajunge la un nivel la care
să-ți poți cîștiga pîinea — și aici intervine rolul părintelui: de a facilita
acest traseu. De asta, pentru părinte, capacitatea de a-ți asculta și înțelege
copilul, și de a-i facilita explorarea, e mult mai valoroasă decît studiile
pedagogice.
