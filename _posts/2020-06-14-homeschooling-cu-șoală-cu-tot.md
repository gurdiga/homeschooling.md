---
layout: post
title: Homeschooling cu șoală cu tot
date: 2020-06-14 11:32 +0300
author: Vlad GURDIGA
---

Una dintre cele mai importante idei din homeschooling pe care părinții o trec cu vederea este că în afară de școlarizare, homeschooling-ul cuprinde și relațiile dintre noi ca părinți și copiii noștri, și eu cred că a doua este mult mai importantă decît prima.

Tocmai de aceea distribuim în comunitate și materiale care se referă nemijlocit la homeschooling, dar și materiale care țin de parenting și psihologie a relațiilor de familie.

Adevărul e, că relațiile bune din familie sunt un fundament necesar pentru ca homeschooling-ul să fie eficace. Și de aceea, și dacă sunteți un părinte în devenire, și dacă aveți experiență îndelungată, este benefic să explorați resursele[^1] de homeschooling și unschooling ca să vă formați acest fundament. Eu prefer materialele de psihologie din contextul la parenting, homeschooling și unschooling, pentru că de multe ori, ele sunt mai puțin teoretice decît ceea ce se învață dintr-un manual de psihologie, și se referă anume la relațiile de zi cu zi pe care le avem în familie.

[^1]: Vedeți pagina noastră de resurse [homeschooling.md/resurse](https://homeschooling.md/resurse).

Mai mult decît atît, eu sunt convins că multe dintre principiile homeschooling-ului sunt aplicabile și benefice chiar și în familiile care nu pot face homeschooling din anumite motive.

Unul dintre aceste principii este că:

> Integritatea fizică și psihologică a copilului este mai presus decît reușita la școală.

Este un lucru evident, nu?

Adică dacă mă gîndesc cum ași fi eu acel copil, dacă nu ași fi odihnit și hrănit, atunci împlinirea acestor necesități ar fi pentru mine mult mai importantă decît să învăț tabla înmulțirii sau despre numărul de atomi în molecula de apă. Și apectul sufletesc este la fel de important: dacă eu sunt într-o relație tensionată cu mama, dacă nu mă simt auzit și văzut, atunci anume la aceste lucruri o să mă gîndesc toată ziua, chiar dacă dacă învățătorul de geografie încearcă să-mi trezească interesul.

Ca părinte, dacă înțeleg asta, atunci o să țin cont în primul rînd de aceea ca copilul să se simtă bine, să se simtă în siguranță, să avem o relație în care el poate să-mi spună durerea și bucuria, pentru că doar așa o să-l pot ajuta. Asta devine și mai important atunci cînd o mai mare parte a zilei el este în afara familiei, și noi ca părinți sigur vrem să știm măcar cît de cît ce i se întîmplă în acel răstimp.

Fiecare dintre noi are lucruri care ne interesează mai mult, și lucruri care ne interesează mai puțin. Plus la toate depinde și de moment: uneori preferăm unele lucruri, alterori altele. Exact așa funcționează și la copiii noștri care merg la școală: sunt materii care le sunt mai interesante decît altele, și asta e perfect normal. Nu trebuie să insistăm ca copilul nostru să obțină note mari la toate materiile, ci trebuie să-l ajutăm să crească în direcția în care este interesat în acel moment.

Un învățător bun înțelege aceste lucruri, dar pentru noi, ca părinți, este și mai important să le înțelegem pentru că merge vorba de cele mai apropiate persoane din viața noastră.
