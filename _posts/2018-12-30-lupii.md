---
layout: post
title: Cum vor ține copiii homeschooleri piept societății cînd vor ieși din familie?
date: 2018-12-30 18:04 +0200
author: Diana CHICU
---

Într-o conversație în grupul nostru pe Viber, o mămică
a dat o întrebare care probabil se întreabă mulți alți părinți, și de aceea am
decis să o publicăm aici pentru a aduce tuturor liniștea sufletească. 🙂

\* * *

— Îmi place mult ideea [de homeschooling], dar am o frică că atîta timp cît ei sunt în sînul
familiei și lumea e așa bună pentru ei, cum va fi cînd vor ieși din ea și îi vor
aștepta lupii afară dar ei nu vor avea experiența să țină piept societății dure?

<!-- excerpt -->

— Copii cît sînt mici, trebuie sa aibă copilărie, trebuie iubiți, sărutați,
îmbrățișați și să trăiască din povești, sa le transmitem valori, principii
etice, morale, spirituale, reguli și disciplină, trepatat, prin exemplul nostru,
în primul rînd. Să îi ghidăm pentru ca ei să-și descopere talentele, punctele
forte și să se realizeze treptat-treaptat ca personalități.

Asta este fundamentul viitoarei personalități a copilului, creat, născut,
construit într-un mediu sigur, cald, calm, în familie și cu vîrsta, cînd
conștiința copilului crește, el va avea sub picioare o bază, puncte de
orientare, valori, care nici un el de influență externă nu le va putea schimba.

Da, va greși, se va impiedica, dar va avea forta să ințeleaga că din greșeli se
învăța, va avea putere să se ridice datorită anumitor convingeri educate încă
din copilărie, va ști că întodeauna se găsesc soluții, și va ști la cine să vină
după un sfat. Dar, dacă de mic îl pregătim că acolo îl așteaptă lupii, chiar așa
va fi, și se va transforma într-un lup, dar dacă de mic e crescut în dragoste și
protejat și că toți greșim, dar ne ridicăm și mergem inainte cu lecția învățată
pentru ca viață e frumoasă și intodeauna se vor găsi oameni frumoși lîngă el.

Va avea un talent de care lumea are nevoie, își va face munca cu dragoste și din
dragoste pentru oameni, totul va fi bine, așa eu văd să pregătești un copil de
viață. Ceea ce noi nu am avut și învățăm din mers. Dar noi nu am avut atîta
propaganda în jurul nostru mediatizată de peste tot și cel mai strașnic acuma
prin școli.

Așa că să nu va fie frică că copii nu vor face față lupilor. De fapt „lupii”
sînt ai noștri, sînt convigerele noastre, sînt traumele noastre, experiența
noastră și credem că dacă le transmitem copiilor cît mai curînd, îi protejăm.
Dar, de fapt, copii noștri sînt diferiți de noi, și vor avea o cu totul alte
experiență, ceea ce le putem noi transmite sînt valorile, principiile,
încrederea în forțele proprii, încrederea în Dumnezeu.

Cu vîrsta vine și discernămîntul. Dar, doar cu vîrsta. Cînd vor pleca în lumea
mare vor ști deja cine sînt, în primul rînd un bărbat va ști că e Bărbat și
o femeie că e Femeie și care le sînt rolurile, vor avea deja măcar un talent
dezvoltat, necesar pentru a se realiza în viață, va ști să înțeleagă cine este
el/ea, ce vrea de la viață, și încotro merge.

Eu personal am descoperit toate aceste lucruri foarte tîrziu. Cine sînt și ce
vreau? Mi-a luat foarte mult timp și cu prea multe cucuie. Și eu vreau personal
ca copiii mei să descopere toate astea cît mai curînd.

Eu, noi toți am trecut prin școală și acolo nimeni nu m-a învățat cum să fiu
mamă, soție, femeie, care este talentul meu, ce îmi place, ce nu-mi place, ce
vreau de la viață de fapt, tot am învățat după s-au terminat anii frumoși de
studenție și am plecat în lume, din mers, cu traume sufletești și psihologice.
Și știu sigur ce m-a facut sa merg înainte. Bunica mea! Îmi amintesc cum ea în
fiecare seară se ruga, credința ei în oameni și dragostea ei pentru toți, chiar
dacă gresesc.
