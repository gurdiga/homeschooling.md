---
layout: post
title: 'Darurile Homeschooling-ului: somnul de dimineață'
date: 2021-01-31 18:20 +0200
author: Vlad GURDIGA
excerpt_separator: <!-- excerpt -->
---

Este foarte bine, ca atunci când auzim o idee, să ne întrebăm: „Ce beneficii are?”, „La ce ne folosește?”.

Când merge vorba de homeschooling, probabil că mai mulți părinți se bucură de oportunitatea de ași menține și solidifica relația cu copiii, dar azi ași vrea să aduc în discuție un subiect care presupun că nu este atât de evident: somnul de dimineață.

<!-- excerpt -->

Somnul la oameni decurge în cicluri a câte 4 faze: NREM1, NREM2, NREM3, și REM, și de obicei, oamenii au câte 4 sau 5 cicluri complete, cu o durată de o oră jumătate până la două ore. Deci trecem prin NREM1, NREM2, NREM3, și REM de 4 sau 5 ori pe noapte.

În ultima fază, REM, în creier se produc procese importante printre care consolidarea informațiilor acumulate pe parcursul zilei, și stocarea lor pe termen lung. Prin consolidarea cunoștințelor se are în vedere că toate lucrurile care le-am aflat ieri, în timpul fazelor REM se asamblează și formează o imagine integrală, se pun cap-la-cap și se fac legături cu alte lucruri pe care le știm, și asftel se formează un tot întreg, crește înțelepciunea.

Un moment important al fazelor REM este acela că ele sunt la început mai scurte, cam 5 minute, și devin mai îndelungate înspre dimineață, până pe la 30 de minute, și astfel anume somnul dinspre dimineața ajunge să contribuie cel mai mult la memoria pe termen lung.

De aici e clar că somnul de dimineață este un lucru vital pentru învățare și cunoaștere, și atunci este aproape paradoxal să trezim copiii la școală în momentul când mintea lor face cel mai important lucru!

Și nu doar pentru copii: și pentru maturi, somnul de dimineață este la fel de important. Chiar dacă avem deșteptătoare și putere de voință și ne putem trezi cât mai devreme, aceste eforturi sunt mai degrabă contraproductive: insuficiența de somn ne face mai puțin răbdători și ne scade capacitatea de concentrare.

Sunt multe materiale pe internet, dar dacă ar fi să recomand o carte pe acest subiect, ar fi asta: „Why We Sleep” de Matthew Walker.

Somn ușor! 🙂
